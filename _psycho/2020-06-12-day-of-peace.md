---
layout: post
title: День миру в коледжі
author: Надія Вертелецька
imageUrl: /assets/psycho_images/3.jpg
---
Напередодні відзначення Міжнародного дня миру в коледжі студентською радою та психологічною службою за підтримки <b>ГО "Ла Страда-Україна"</b> була проведена акція «Будую мир навколо себе!».

Організатори запропонували учасникам задуматись та продовжити фразу «Я будую мир навколо себе, коли…». Відповіді були різноманітні, але цінні та цікаві. Завдяки спонсорам всі учасники отримали сувеніри (браслети, наліпки, зошити) та мали можливість позмагатись за головний приз (USB-накопичувач) шляхом публікації фото із заходу в соціальних мережах з відповідними хешегами.

До акції долучились не лише студенти, а й працівники коледжу та члени адміністрації. Запрошуючи до участі, волонтери розповідали про Національну дитячу "гарячу лінію" (116 111), ненасильницьке спілкування, медіацію, вирішення конфліктів мирним шляхом та закликали всіх до миру!

Міжнародний день миру надає можливість привернути увагу молоді до питань важливості миру і принципів гуманності, свободи, добра та поваги до різноманіття.

Міжнароодний день миру встановлений резолюцією Генеральної Асамблеї ООН. Генеральна Асамблея ухвалила, що починаючи з 2002 року Міжнародний день миру буде щорічно відзначатися 21 вересня. Асамблея заявила, що День миру буде відзначатися як день глобального припинення вогню і відмови від насильства, запропонувавши всім державам і народам дотримуватись припинення воєнних дій протягом цього дня.