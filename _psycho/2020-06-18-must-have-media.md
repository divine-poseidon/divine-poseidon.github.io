---
layout: post
title: Фахівці психологічної служби навчались протидіяти булінгу
author: Надія Вертелецька
imageUrl: /assets/psycho_images/2.jpg
---
 21-23 листопада <b>Академія української преси</b> за підтримки <b>DW Akademie</b> провела 3-денний <b>тренінг-інтенсив з підготовки тренерів з медіаграмотності</b> (м.Харків), серед учасників якого були і представники нашого коледжу - <b>Надія Вертелецька</b>, соціальний педагог та <b>Олександра Нестерук</b>, викладач.

  Розпочав роботу з майбутніми тренерами <b>Андрій Юричко</b>, медіатренер, журналіст, викладач Інституту журналістики КНУ імені Тараса Шевченка. Учасники разом з тренером перевірили на практиці як створюються газети та як, залежно від приналежності медіа, обираються акценти у тій чи іншій події. Тренер продемонстрував залежність смислів від політики каналу, від його власника та редакційної стратегії, і коди формування ціннісних орієнтирів аудиторії, і маніпуляції символами, емоціями та узагальненнями. Здавалося б, відомі і непомітні речі відкривалися в новому ракурсі, учасники навчалися протидіяти автоматизму сприйняття різної інформації.

  Окрім того, учасники в ігровій формі впевнилися в неможливості 100% повної і точної передачі інформації від комуніканта до комуніката. Практичні вправи, ігрові форми поглибленого знайомства та медіаосвіти, плідний обмін тренерським і викладацьким досвідом перемежовувалися з теоретичним навчанням, палкими та зацікавленими були дискусії та полеміка, через які народжувалася істина медіаграмотності. 

  Другого дня в рамках тренінгу з учасниками працював <b>Олександр Гороховський</b>, головред фактчекінгового проекту «Без брехні», журналіст розповів учасникам про фактчек, об’єкти, що підлягають його перевірці. Про різницю між вертифікацією та фактчекінгом учасники дізналися не лише зі слів тренера, а й на практиці, провівши верифікацію даних та процедуру фактчеку на прикладі казки про Колобка. Також перевіряли помітні, приховані та другорядні деталі на прикладі фото з Пізанською вежею.  

   Навчання з <b>Тетяною Івановою</b>, тренером, медіаекспертом, доктором педагогічних наук, професором, керуючим партнером Академії української преси  відбувалося у крeативній та інтeрактивній формі з малюнками, прeзeнтаціями, командною роботою. Учасники отримали цінні поради про тe, що в аудиторії важливо забeзпeчити живe спілкування, працювати з учасниками адрeсно. Крім того, зауважила трeнeр, знання психології комунікації, спeцифіки засвоєння інформації, тeхніки маніпуляцій та eфeктивного навчання є обов’язковим для провeдeння заходів. Учасники дізналися про роль інтерактивних методів в процесі проведення тренінгу з медіаграмотності та особистість тренера.

   Академія Deutsche Welle є провідною організацією Німеччини для розвитку міжнародних засобів масової інформації. Консультанти і тренери підтримують вільні і незалежні медіа з 1965 року. Організація пропонує міжкультурні та професійні навчальні семінари, програми і стажування для майбутніх журналістів. DW Академія також розробила магістерську програму «Міжнародні Медіа Студії», яка поєднує у собі навчання з розвитку ЗМІ, управління медіа, журналістики та комунікації.