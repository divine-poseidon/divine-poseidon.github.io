---
layout: post
title: Фахівці психологічної служби навчались протидіяти булінгу
author: Надія Вертелецька
imageUrl: /assets/psycho_images/1.jpg
---
<b>“Попередження проявів булінгу серед учнівської та студентської молоді”</b> – саме такий тренінг провели 20 лютого фахівці <b>Молодіжного центру «Lighthouse»</b> БО «Світло надії» для працівників психологічних служб професійно-технічних училищ та коледжів Полтави. 

Учасниками цього тренінгу були <b>Надія Рискіна</b>, практичний психолог та <b>Надія Вертелецька</b>, соціальний педагог коледжу. Фахівців найбільше цікавило як зробити так, щоб всі проведені профілактичні розмови з підлітками були дієві. Доступно та інформативно ведучі відповіли на всі питання практичних психологів і соціальних педагогів.

Доповнила захід важливою інформацією <b>Ірина Карюк, начальник відділу Ювенальної превенції Полтавщини</b>. Зокрема, вона зазначила, що порушники чи ті, хто приховує насильницькі дії можуть сплатити від 850 до 1700 грн. штрафу чи відпрацювати від 20 до 40 годин на громадських роботах. По завершенню тренінгу кожен присутній отримав сертифікат. А ще переконався: замовчувати проблемні ситуації – не вихід!