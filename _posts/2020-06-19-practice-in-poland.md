---
layout: post
title: Виробнича практика в Польші
author: Олександр Бабич
imageUrl: /assets/blog_images/image_3.png
---
Студентські роки – це найкращий період у житті кожної людини. Він не обмежується заняттями, однокурсниками і гуртожитком. Це щось набагато більше. Студентське життя – особливий період для кожного, хто вирішив здобути професійну освіту. Завдяки навчанню у коледжі кожен студент має нагоду поєднати свої теоретичні знання з практичним навчанням за спеціальністю. Адміністрація Коледжу прикладає максимум зусиль для того, щоб за результатами виробничого навчання студенти набули необхідних знань, вмінь і навичок, що стосуються майбутньої професії.

У цьому навчальному році коледж розпочав співпрацю з <b>ГО "Інноваційні технології в освіті" (м. Київ)</b> за програмою <b>поглибленого виробничого навчання на виробничих потужностях підприємств Польщі для спеціальностей 141 «Електроенергетика, електротехніка та електромеханіка» і 133 «Галузеве машинобудування»</b>. Студенти 4-го курсу, які виявили бажання взяти участь в цій програмі, отримали тимчасові робочі місця на підприємствах міст <b>Краков, Гожув, Лоць і Сьрода-Шльонска</b>.
Кожен практикант під час проходження технологічної практики мав можливість повчитися та попрацювати на підприємстві в нових, незвичних і цікавих для нього умовах, з використання комп’ютеризованого та іноваційного обладнання, розширити свій світогляд, познайомитися з культурою, побутом та звичаями місцевого населення. Це дало змогу отримати нові навички та безцінний професійний досвід, які без сумніву стануть в нагоді у подальшому житті.  

Час перебування за кордоном пролетів дуже швидко, і ось ми уже підводимо підсумки: після закінчення технологічної практики всі студенти–практиканти нагороджені сертифікатами про завершення навчання за кордоном.
Отже, навчаючись у Полтавському політехнічному фаховому коледжі, кожен студент може бути цілком впевнений у своєму майбутньому, адже він здобуває освіту і практичні навички вибраної професії в престижному та перспективному закладі освіти.

До речі, в 2021 році ми плануємо продовжити співпрацю в цьому напрямі, і студенти коледжу вже мають змогу записатись на практику у Польщі, а з бажаючих будуть відібрані найкращі та найвмотивованіші!